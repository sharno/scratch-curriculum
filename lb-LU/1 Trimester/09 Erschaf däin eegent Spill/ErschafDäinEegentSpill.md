Niveau 3

#Erschaf däin eegent Spill

__Aféierung:__
An dësem Projet plangs an erschafs du e Spill dat s du an deng Frënn spille kënnen! Du muss iwwert déi eenzel Deeler vum Spill nodenken an Ideeë plangen bevir s de ufänke kanns et am Scratch ëmzesetzen. Du kanns Ideeë vu vergaangene Projeten oder Scratch-Kaarten als Hëllefsmëttel benotzen.

##￼SCHRËTT 1: Däi Spill plangen

Wat ass d'Zil vum Spill? (D'Zil vum Spill "Felix & Bert" war zum Beispill der Kaz fortzelafen.) Et kéint hëllefen iwwer esou vill Ideeën nozedenke wéi méiglech an dann déi bescht erauszesichen. Du kéins mat engem Kolleg Ideeë sichen oder un enger eegener Idee schaffen. Schreif deng Ideeën hei drënner a wiel déi bescht eraus.

##SCHRËTT 2: Deng Figuren entwerfen

Wéieng Figure wäerten an dengem Spill sinn? Zeechen se an déi Këscht hei drënner. Wa se verschidde Kostümer brauchen, da vergiess net déi och ze molen. Fro roueg no méi Pabeier wann s de ës brauchs.

##￼￼SCHRËTT 3: Deng Bühn entwerfen

Wéi gesäit d'Bühn aus? Mol se hei drënner. Denk drun driwwer nozedenke wéi deng Figure mat der Bühn interagéieren.

##￼SCHRËTT 4: Wéi funktionéiert däi Spill?

Wéi gi Punkte berechent? Wéi gewënnt een d'Spill? Wéivill Spiller ginn et? Gëtt et en Timer?
Wéi gëtt d'Spill gesteiert? z.B. mat der Maus oder mat der Tastatur? Brauchs de Toun-Effekter? Wa jo, wéieng?
Beäntwer dës Froen an der Plaz hei drënner:

##￼SCHRËTT 5: Däi Spill opbauen

Elo ass et Zäit d'Scripter ze schreiwen déi däi Spill funktionéieren dinn.

Denk drun:

1. Du kanns zu all Moment d'Scratch-Kaarten ukucken an d'Spiller déi s du scho gemaach hues.
2. Denk drun däi Projet ze testen a regelméisseg ze späicheren. 
3. Sief kreativ!